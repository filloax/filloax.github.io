### Foresta del Vermaloc

<div class="placeimages">
<img src="https://i.imgur.com/cPPuyZM.jpg" style="width: 44%"/>
<img src="https://i.imgur.com/MI6Flg0.png" style="width: 56%"/>
</div>

La Foresta del Vermaloc è un'enorme foresta di alberi dai tronchi viola-rosso scuro e dalle vivaci foglie rosse e arancioni. Mentre nei confini ci sono diversi insediamenti, l'interno della foresta ha molte creature pericolose: in particolare le profondità sono infestate da maligni ragni giganti e demoniaci, derivati da Lloth, la Regina dei Ragni.

Una regione di nebbie del lutto ha avuto origine nella zona sud della foresta, aggiungendo ancora più varietà alle creature mostruose e ai luoghi misteriosi della foresta.

[Pagina di stato dell'esplorazione](./aree/vermaloc)

<br>

### Distesa Spinata

<div class="placeimages">
<img src="https://i.imgur.com/oLyuJFG.jpg" style="width: 54%"/>
<img src="https://i.imgur.com/rpp8Aur.png" style="width: 46%"/>
</div>

La valle a nord di Rosonha è una vasta distesa di terra distrutta, rocce aguzze, crateri profondi, e enormi spire spinate di vetro e roccia che emergono dal terreno. Si dice che qui sono state combattute le battaglie finali della Calamità. Ci sono numerose voragini coperte da pozze di catrame, e numerosi altri pericoli del terreno. Si dice che al centro di questi campi sorga un enorme albero, l'Arbor Exemplar, piantato da Melora, la Madre Selvaggia, prima che gli dei compissero il loro esilio dal mondo.

Un enorme area di Nebbie del Lutto è emersa in queste già devastate terre, coprendo l'intera sezione a nord-est dei campi. In particolare, il gigantesco albero è per metà inglobato dentro alla nebbia, e la città militare di Bazzoxan deve ora gestire anche quel pericolo vicino alle proprie porte.

<br>

### Velofranto

<div class="placeimages">
<img src="https://i.imgur.com/glFFWX6.png" style="width: 51%"/>
<img src="https://i.imgur.com/vuY410e.png" style="width: 49%"/>
</div>

La regione di Velofranto include la grande Palude di Velofranto, con ogni sorta di creature ma anche di rare popolazioni che la abitano, e la Scogliera di Velofranto, una serie di ripidissimi colli intervallati da enormi crepacci, creati con la rottura dei Picchi Guardiacenere e dei Monti Dunrock nella Calamità e che ora funge da confine con l'Impero Dwendaliano a ovest.

O meglio, fungeva: con la Convergenza un area di Nebbie del Lutto si è formata, centrata praticamente sul confine, coprendo in egual misura parte della regione di Velofranto e le pianure oltre il confine, e ironicamente Forte Cinereo, la roccaforte la cui cattura segnò l'inizio della guerra con l'Impero 7 anni fa. Ora l'intero confine è coperto dalle nebbie mutanti, impedendo il viaggio via terra per l'Impero da quelle strade.