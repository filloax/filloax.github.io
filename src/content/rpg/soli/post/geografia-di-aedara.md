---
title: Terre di Aedara
date: 2025-01-24
new: true
---
<style>img { max-width: 600px}</style>

# Terre di Aedara

## Continenti

Aedara ha diversi continenti noti, la maggior parte di essi con una [Torre Cardinale](/rpg/soli/torri-cardinali) che svetta sulle sue terre.
Tutti i continenti sono nello stesso emisfero, con l'altra metà della superfice globale ricoperta dal temuto Oceano Ignoto.

[![mappa del mondo di Aedara](@/assets/img/rpg/soli/World-map-v3.low.webp)](/assets/rpg/soli/World-map-v3.webp)


### Aurelia
*Vedi [Aurelia](/rpg/soli/places/aurelia)*

[![mappa del continente di Aurelia Nord](@/assets/img/rpg/soli/Aurelia-Nord.low.webp)](/assets/rpg/soli/Aurelia-Nord.webp)
*Mappa di Aurelia Nord. Man mano che nuove regioni saranno esplorate, la mappa si riempirà*

La metà occidentale di quello che era un tempo il megacontinente di Eosvara, spezzato dalla creazione
del Mare Centrale a est durante la Fine del Radioso alla fine dell'Era del Fulgare, ove un tempo si 
trovava il Trono Divino.
L'[Albero Cristallino](/rpg/soli/torri-cardinali#albero-cristallino) si erge su di esso, dal centro del Mare Centrale, rimanendo stabile
sul posto anche senza più la terra che lo sorreggeva.

Climaticamente più temperato nella parte Nord[^1], mentre andando a Sud il clima diventa più variegato e generalmente caldo.

### Vespera

La metà orientale di quello che era un tempo il megacontinente di Eosvara, insieme a Aedara. Anche su di esso quindi
svetta l'Albero Cristallino, e si sviluppa nella direzione opposta del suo continente gemello, verso nord e est.

Le terre del nord sono fredde, arrivando a includere lo stesso Polo Nord dove è situata un altra Torre, la [Gola del Mondo](/rpg/soli/torri-cardinali#gola-del-mondo),
la più alta montagna del mondo. Tra le terre di Vespera è situato il Regno dell'Eclissi, nazione di drow che hanno rinnegato la loro 
divinità Lolth, che vive in eterna eclissi e da dove proviene l'organizzazione del [Velo dell'Eclisse](/rpg/soli/factions/velo-dell-eclisse) 
che lavora in tutto il mondo per scopi talvolta misteriosi.

### Eldyra

Il continente più a ovest, oltre l'Oceano Antico, dove torreggia l'enorme spira della [Legge di Avorio](/rpg/soli/torri-cardinali#legge-di-avorio). Qui si dice 
siano nate le prime civiltà di umanoidi, quando i Giganti dominavano Eosvara, e qui risiede la più antica roccaforte dei mortali, caduta solo una volta 
per l'immenso potere di Helior.

### Cyndralis

Continente a sud-ovest di Aurelia, dove un tempo risiedeva la maggior parte dell'impero dei draghi. Terra di alti picchi e roccia inospitale, con l'eccezione delle
terre degli imperi draconidi di Oriente e di Occidente. Non possiede nessuna Torre.

### Verde Caos

Continente all'estremo oriente, lontano dalla civiltà, a est dell'Oceano Selvaggio. Principalmente ricoperto da foreste e giungle incontaminate, 
le poche popolazioni sono discendenti di antichi membri di altre nazioni, fuggiti o esiliati al lontano est. 
La [Lancia delle Ere](/rpg/soli/torri-cardinali#lancia-delle-ere) domina l'orizzonte.

### Gelo Spezzato

Il Polo Sud, costituito da un arcipelago di isole gelate, si dice un tempo una terra più unita spezzata dall'immensa battaglia con l'antico signore draconico
il cui cadavere giace ora come Torre, la [Fine Draconica](/rpg/soli/torri-cardinali.md#fine-draconica)

[^1]: La parte più medievale-europea