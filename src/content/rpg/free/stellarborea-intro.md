*Il palazzo onirico, la Cittadella Bianca, vi accoglie. 
Sui rami dell'Albero Cristallino, vi sentite tra sogno e realtà.*

Stellarborea è dove svariati avventurieri e persone che sono state al
centro di grandi e piccole storie del mondo si ritrovano, invitati da
qualcuno o qualcosa. Visitato nei sogni o in altri modi, permette di accrescere la propria
conoscenza e le proprie capacità, e talvolta interagire con altri visitatori,
che magari hanno qualcosa da offrire...