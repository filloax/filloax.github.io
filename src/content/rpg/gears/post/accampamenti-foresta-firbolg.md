---
title: "Accampamenti nella foresta"
date: 2025-01-10
new: true
---

> Il grandruido Rolamin vi indica, in una mappa proiettata magicamente tra fiori e piante, gli altri 5 avamposti dei firbolg separati dalla crisi.

![](https://images-wixmp-ed30a86b8c4ca887773594c2.wixmp.com/f/07064f06-a11c-4d2b-af70-31d4abb11a48/da6czb3-f7af2815-a139-4a6b-8766-84d096e8d254.jpg/v1/fit/w_800,h_640,q_70,strp/weather_torn_valley___lord_of_the_rings_tcg_by_jcbarquet_da6czb3-414w-2x.jpg?token=eyJ0eXAiOiJKV1QiLCJhbGciOiJIUzI1NiJ9.eyJzdWIiOiJ1cm46YXBwOjdlMGQxODg5ODIyNjQzNzNhNWYwZDQxNWVhMGQyNmUwIiwiaXNzIjoidXJuOmFwcDo3ZTBkMTg4OTgyMjY0MzczYTVmMGQ0MTVlYTBkMjZlMCIsIm9iaiI6W1t7ImhlaWdodCI6Ijw9NjQwIiwicGF0aCI6IlwvZlwvMDcwNjRmMDYtYTExYy00ZDJiLWFmNzAtMzFkNGFiYjExYTQ4XC9kYTZjemIzLWY3YWYyODE1LWExMzktNGE2Yi04NzY2LTg0ZDA5NmU4ZDI1NC5qcGciLCJ3aWR0aCI6Ijw9ODAwIn1dXSwiYXVkIjpbInVybjpzZXJ2aWNlOmltYWdlLm9wZXJhdGlvbnMiXX0.Ec7f9m1ROM5LKS4iw4sahH8iyPB5LSnpfsU4kCWPnHU)

- Un gruppo si è piazzato al **Lago Celato** - Coriander è sempre stata affine all'acqua oltre che alla foresta. Con loro eravamo riusciti a comunicare tramite i pesci nel fiume, ma hanno cominciato a non riuscirli più a inviare. Dopotutto, la follia sembra aver contagiato anche gli animali: che una strana creatura dell'acqua li abbia fermati? Il problema è che il lago nascosto è, beh, nascosto, in modo quasi fatato. Anche con Oleandro con voi potrebbe essere complicata la questione.

- Uno degli antichi reperti della foresta è il **Bosco dei Fulgicristalli**, una zona piena di alberi spezzati con distorsioni cristalline create dai ripetuti fulmini. Annona ci teneva a preservare questa importante parte di foresta, e ora alcuni sono stabiliti lì, a cercare di evitare che venga anche essa deturpata. L'energia elementale lì è imponente quanto equa nel modo in cui aggredisce chiunque.

- L'inizio dei monti forestati, e soprattutto la **Rupe Spezzavento** è ancora parte del nostro territorio, e alcuni di noi si sono rifugiati in altezza, attaccando dall'alto le belve. Calla se la stava cavando alla grande, bravo guascone, però ora sembra ferito. I falchi volano lontano, ma loro potrebbero non avere troppo tempo.

- Il **Cuore Rigoglioso** era un progetto di Laevi, per mantenere comunque al sicuro una parte lontana di foresta. L'energia positiva di quel luogo è rigogliosa, facendo crescere le piante a dismisura, e quasi rompendo il muro con la Selva Fatata. I suoi cervi raccontavano di un eccesso di vita, prima di cessare le comunicazioni... in che senso? Come fa a essere "troppa", la vita? Al momento la gente ha perlopiù il problema contrario.

- Nelle **Fosse**, il posto più simile alla nostra casa (non vi posso ancora dire dove, insomma, è un segreto che proteggiamo da secoli, ricordo), sottoterra in diverse caverne rigogliose sotto la foresta, ci riferivano delle talpe che Bromi aveva rifugiato numerose persone, tra cui una grande quantità di infetti catturati. Le comunicazioni sono finite quasi subito, e non abbiamo assolutamente nessuna notizia. Gli uccelli sentono un *silenzio innaturale*...

Quindi, come dicevo, voi prendete due posti, noi e i vostri ragazzoni gestiremo gli altri.