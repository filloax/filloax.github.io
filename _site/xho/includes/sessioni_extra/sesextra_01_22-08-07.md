## Sessione Extra 1 - Il Tempio dei Druidi Lunari

##### 07/08/2022

Kor incontra tre nuovi avventurieri della gilda: il grande goliade Isigan, la fata Ziv, e il coboldo Garrusax. Anche loro partono per l'esplorazione della foresta, ricevendo come informazioni, oltre a quelle sapute dal gruppo principale nella sessione 9, la presenza di insetti senzienti e grandi nella foresta.

Mettono la base a nord della nebbia, dentro la foresta, e cominciano a viaggiare verso sud. Oltre ad avvistare una grande luce rosa che esce da una parte di foresta, vedono vicino una statua su un lago, e si dirigono lì.

Arrivano a questo lago, dove vedono due persone in vedetta, un'elfa dalla pelle verde vivace, e un drow, Kyria e Tazennin. Parlando con loro scoprono che sono avventurieri della gilda "rivale", il Faro Radiante. Scendendo da una piccola scarpata dal lago, vedono un accampamento con un mago goblin, Biggy, sempre di quella gilda.

Scoprono che sotto il lago ci sono rovine di un antico tempio di druidi/sacerdoti lunari. Incontrano altri due membri del gruppo del Faro Radiante, lo spocchioso elfo Jenor e la strana e taciturna tiefling Frilysta.

Li mettono da parte e aprono un cancello magico, scoprendo che contiene una cassa i cui contenuti compaiono solo con la luna in cielo. Tornando successivamente, vi trovano 1000mo, 1 statua di druido da 250mo, 1 collana da 250mo, una scimitarra +1 con elsa che ricorda la luna, un giaco di maglia di adamantio, e una *statua del potere meraviglioso: corvo d'argento*.

Esplorando le rovine, incontrano un gufo parlante, che dice di essere lì da quando il posto veniva usato, e una stanza segreta che contiene statue di druidi, poste intorno a un pavimento con acqua che forma mezzaluna. Le statue corrispondono ai nomi sulla falce indossata dalla statua del druido all'esterno. Lì il gruppo si scontra con 3 wraith, e seppur indebolito ha la meglio.

Esplorando ulteriormente il luogo, trovano che gli avventurieri del Faro hanno combattuto degli scheletri e un ratto mannaro (la tiefling è stata morsa ma sembra inquietantemente tranquilla), trovano una vaschetta di acqua rosa che, sapendo dal gufo essere maledetta, ignorano, e infine una libreria semi-allagata.

L'ultima stanza è una stanza da dibattiti, con una porta che gli avventurieri del Faro non riescono ad aprire. Il gruppo, trovando uno specchio e ricordando una scritta nella libreria, capisce di dover illuminare una particolare statua nella stanza segreta con la luce lunare che vi entra usando lo specchio. Quando lo fanno, la porta si apre: all'interno trovano una gemma magica, dagli effetti ignoti.